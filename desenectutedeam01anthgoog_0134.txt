Armene—car. 111„ xx. 117

hic contentus ordine equestri, quo erat ortus, in affinita-
tem pervenit imperatoris divi filii: quum jam ante famili·
aritatem ejus esset consecutus nulla alia re, quam elegantia
vitas, qua ceteros ceperat principes civitatis, dignitate pari,
fortuna humiliore. Tanta enim prosperitas Caesarem est
consecuta, ut nihil ei non tribuerit fortuna, quod cuiquam
ante detulerit, et conciliarit, quod nemo adhuc civis Ro-
manus quivit consequi. Nata est autem Attico neptis ex
Agrippa, eui virginem filiam collocarat. Hanc Caesar, vix
anniculam, Tiberio Claudio Neroni, Drusilla nato, pri·

vigno suo, despondit: quae conjunctio necessitudinem eo-
rum sanxit, familiaritatem reddidit frequentiorem.

XX. Quamvis ante haec sponsalia uon solum, quum ab
urbe abesset, nunquam ad suorum quemquam litteras misit,
quin Attico mitteret, quid ageret, imprimis, quid legeret,
quibusque in locis, et quam diu esset moraturus: sed
etiam, quum esset in urbe, et propter suas infinitas occu-
pationes minus saepe, quam vellet, Attico frueretur, nullus
dies temere intercessit, quo non ad eum scriberet, quum
modo aliquid de antiquitate ab eo requireret, modo ali-
quam ei quaestionem poeticam proponeret, interdum jo-
cans ejus verbosiores eliceret epistolas. Ex quo accidit,
quum aedes J ovis Feretrii, in Capitolio ab Romulo consti·
tuta, vetustate atque incuria detecta prolaberetur, ut Attici
admonitu Caesar eam reficiendam curaret. Neque vero
ab M. Antonio minus absens litteris colebatur: ade0, ut
accurate ille ex ultimis terris, quid ageret, quid curae sibi
haberet, certiorem faceret Atticum. Hoc quale sit, facil-
ius existimabit is, qui judicare poterit, quantae sit sapien'-
tiae, eorum retinere usum benevolentiamque, inter quos
maximarum rerum non solum aemulatio, sed obtrectatio
tanta intercedebat, quantam fuit incidere necesse· inter
Caesarem atque Antonium, quum se uterque principem noti
solum urbis Romanae, sed orbis terrarum esse ·cuperet. .

