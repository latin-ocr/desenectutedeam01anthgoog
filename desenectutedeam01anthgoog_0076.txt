siva na Amorum—cn.- xx. 59

XX. 71. Ut igitur ii, qui sunt in amicitiae conjunctio-
nisque necessitudine superiores, exaequare se cum infe·
rioribus debent: sic inferiores non dolere, se a suis aut
ingenio, aut fortuna, aut dignitate superari. Quorum
plerique aut queruntur semper aliquid, aut etiam expro-
brant: eoque magis, si habere se putant, quod officiose,
et amice, et cum labore aliquo suo factum queant dicere.
Odiosum sane genus hominum officia exprobrantium: quae
meminisse debet is, in quem collata sunt, non commemo-
rare, qui contulit. 72. Quamobrem ut ii, qui superiores
sunt, summittere se debent in amicitia3 sic quodam modo
inferiores extollere. Sunt enim quidam, qui molestas
amicitias faciunt, cum ipsi se contemni putant: quod non
fere contingit, nisi iis, qui etiam contemnendos se arbi-
trantur3 qui hac opinione non modo verbis, sed etiam
opere levandi sunt. ss73. Tantum autem cuique tribuen-
dum, primurn, quantum ipse efficere possis3 deinde etiarn,
quantum ille, quem diligas atque adjuves, sustinere. Non
enim tu possis, quamvis licet excellas, omnes tuos ad
honores amplissimos perducere: ut Scipio P. Rupilium,
potuit consulem efficere3 fratrem ejus Lucium non potuit.
Quod si etiam possis quidvis deferre ad alterum, videndum
est tamen, quid ille' possit sustinere. 74. Omnino amicitias,
corroboratis Jam, confirmatisque et ingeniis, et aetatibus,
judicandae sunt: nec, si qui ineunte aetate venandi, aut
pilas studiosi fuerint, eos habere necessarios, quos tum eo-
dem studio praeditos dilexerunt. Isto enim modo nutrices
et paedagogi jure vetustatis plurimum benevolentiae postu·
labunt. qui negligendi quidem non sunt, sed alio quodam
modo. Aliter amicitiae stabiles permanere non possunt.
Dispares enim mores disparia studia sequuntur, quorum
dissimilitudo dissociat amicitias: nec ob aliam causam
ullam boni improbis, improbi bonis amici esse non possunt,
nisi quod tanta est inter eos, quanta maxima potest esse,
morum studiorumque distantia. 75. Recte etiam praecipi

