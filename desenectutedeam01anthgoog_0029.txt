12 m. Τ. cressonis cAro naason,

nim, ut ait Homerus, ea: ejus lingua melle dulcior fluebat
oratio ,· quam ad suavitatem‘nullis egebat corporis viribus;
et tamen dux ille Graeciae nusquam optat, ut Ajacis similes
habeat decem, at ut Nestoris; quod si acciderit, non du-
bitat, quin brevi sit Troja peritura. 32. Sed redeo ad me.
Quartum annum ago et octogesimum: vellem equidem
idem posse gloriari, quod Cyrus; sed tamen hoc queo
dicere, non me quidem iis esse viribus, quibus. aut miles
bello Punico, aut quaestor eodem bello, aut consul in His-
pania fuerim, aut quadriennio post, cum tribunus militaris
depugnavi apud Thermopylas, Μ’. Acilio Glabrione con-
sule: sed tamen, ut vos videtis, non plane me enervavit,
nec afflixit senectus: non curia vires meas desiderat, non
rostra, non amici, non clientes, non hospites. Nec enim
unquam sum assensus veteri illi laudatoque proverbiO,
quod monet, maturefieri senem, si diu velis esse senex. · Ego
vero me minus diu senem esse mallem, quam esse senem
ante, quam essem. Itaque nemo adhuc convenire me
voluit, cui fuerim occupatus. At minus habeo virium,
quam vestrum utervis! 33. Ne vos quidem T. Pontii
centurionis vires habetis: num idcirco est ille praestantior?
moderatio modo virium adsit, et tantum, quantum potest
quisque, nitatur3 nae ille non magno desiderio tenebitur
virium! Olympiae per stadium ingressus esse Milo dici-
tur, cum humeris sustineret bovem vivum. Utrum igitur
has corporis, an Pythagorae tibi malis vires ingenii dari ’ἒ
Denique isto bono utare, dum adsit3 cum absit, ne requi-
ras: nisi forte adolescentes pueritiam, paulum aetate pro·
gressi adolescentiam debeant requirere. Cursus est certus
aetatis, et una via natum, eaque simplex3 suaque cuique
parti aetatis tempestivitas est data; ut et infirmitas puero-
rum, et ferocitas juvenum, et gravitas jam constantis aetatis,
et· senectutis maturitas naturale quiddam habeat, quod suo
tempore percipi debeat. 34. Audire te arbitror, Scipio,
hospes tuus avitus Masinissa quae. faciat hodie, nonaginta

