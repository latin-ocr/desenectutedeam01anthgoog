ι’ 58 11. τ. ciceaosrs mamus,

debent esso, sicut aliarum rerum, satietates. Veteri-ima
quaeque, ut ea vina, quae vetustatem ferunt, esse debent
suavissima: verumque illud est, quod dicitur, multos mo-
dios salis simul edendos esse, ut amicitiae munus expletum
sit. 68. Novitates autem, si spem afferunt, ut, tamquam
in herbis non fallacibu3‚ fructus appareat, non sunt illae
quidem repudiandae3 vetustas tamen suo loco conser-
vanda: maxima est enim vis vetustatis et consuetudinis.
Quin ipso equo, cujus modo mentionem feci, si nulla res
impediat, nemo est, qni non eo, quo consuevit, libentius
utatur, quam intractato et novo: nec vero in hoc, quod est
animal, sed in iis etiam, quae sunt inanima, consuetudo
valet: cum locis etiam ipsis delectemur, montuosis etiam
et silvestribus, in quibus diutius commorati sumus. 69.
Sed maximum est in amicitia, superiorem parem esse in-
feriori: saepe enim excellentiae quaeu'am sunt, qualis erat
Scipionis in nostro, ut ita dicam, grege. Nunquam seille
Philo, nunquam Rupilio, nunquam Mummio anteposuit,
nunquam inferioris ordinis amicis, Q. vero Maximum
fratrem, egregium virum omnine, sibi nequaquam parem,
quod is anteibat aetate, tamquam superiorem colebat, su-
osque omnes per se esse ampliores volebat. 70. Quod
faciendum imitandumque est, omnibus, ut, si quam praestan-
tiam virtutis, ingenii, fortuna} consecuti sunt, impertiant
ea suis, communicentque cum proximis3 ut, si parentibus
nati sint humilibu5‚ si propinquos habeant imbecilliores
vel anime, vel fortuna, eorum augeant opes, eisque honori
sint et dignitati: ut in fabulis, qui aliquamdiu propter
ignorationem stirpis et generis in famulatu fuerint, cum
cogniti sunt, et aut deorum, aut regum filii inventi, retinent
tamen caritatem in pastoreS, quos patres multos annos
esse duxerunt. Quod multo profecto magis in veris patri-
bus certisque faciendum. Fructus enim ingenii et virtutis,
omnisque praestantiae, tum maximus capitur, cum in proxi-
mum quemque confertur.

