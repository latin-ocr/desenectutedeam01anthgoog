srva nt Amorum—cu. ιιι, xv. m

Atque haud scin, an ne opus sit quidem, nihil unquam
omnino deesse amicis. Ubi em‘m studia nostra viguissent,
si nunquam consilio, nunquam opera nostra, nec domi nec
milritiae Scipio eguisset? non igitur utilitatem amicitia,
sed utilitas amicitiam consecuta est. ἵ

XV. 52. Non ergo erunt homines deliciis diffluentes
audiendi, si quando de amicitia, quam nec usu nec ratione
habent cognitam, disputabunt. Nam quis est, pro deum ·
fldem atque hominum! qui velit, ut neque diligat quem·
quam, nec ipse ab ullo diligatur, circumfluere omnibus
copiis, atque in omnium rerum abundantia vivere? Haec
est enim tyrannorum vita, in qua nimirum nulla fides,
nulla caritas, nulla stabilis benevolentioe potest esse fidu-
cia3 omnia semper suspecta atque sollicita3 nullus locus
amicitiae. 53. Quis enim aut eum diligat, quem metuat3
aut eum, a quo se metui putet'l Coluntur tamen simula-
tione duntaxat ad tempus. Quod si forte, ut fit plerumque,
ceciderint3 tum intelligitur, quam fuerint inopes amico-
rum. Quod Tarquinium dixisse ferunt, tum exsulantem
se intellexisse, quos fidos amicos habuisset, quos infidos,
cum jam neutris gratiam referre posset. 54. Quamquam
miror, illa superbia et importunitate, si quemquam habere
potuit. Atque, ut hujus, quem dixi, mores veros amicos
parare non potuerunt, sic multorum opes praepotentium
excludunt amicitias fideles. N on enim solum ipsa Fortuna
caeca est, sed eos etiam plerumque efficit caecos, quos
complexa est. Itaque efferuntur fere'fastidio et contu-
macia: neque quidquam insipiente fortunato intolerabilius
fieri potest. Atque hoc quidem videre licet, eos, qui antea
commodis fuerunt moribus, imperit), potestate, prosperis
rebus immutari, sperni ab iis veteres amicitias, indulgeri
novis. 55. Quid autem stultius, quam, cum plurimum
copiis, facultatibus, opibus possint, cetera parare, quae
parantur pecunia, equos, famulos, vestem egregiam, vasa

