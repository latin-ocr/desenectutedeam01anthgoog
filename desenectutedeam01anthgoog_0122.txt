'VITA T. ΡοΜΡοΝΙΙ A'r'rlcl
EX CORNELIO NEPOTE. '

Ι. Τ. ΡοΜΡοΝιυε Arrrcus, ab origiue ultima stirpis Ro-
manae generatus, perpetuo a majoribus acceptam eques·
trem obtinuit dignitatem. Patre usus est diligente, indul·
gente, et, ut tum eraut tempora, diti, imprimisque studioso
litterarum. Hic, prout ipse amabat litteras, omnibus doc·
trinis, quibus puerilis aetas impertiri debet, filium erudivit.
Em autem in puero, praeter docilitatem ingenii, summa
suavitas oris ac vocis, ut non solum celeriter acciperet,
quae tradebantur, sed etiam excellenter pronuntiaret.
Qua ex re iu pueritia nobilis inter aequales ferebatur,
clariusque exsplendescebat, quam generosi condiscipuli
animo aequo ferre possent. Itaque incitabat omnes studio
suo: quo in numero fuerunt L. Torquatus, C. Marius filius,
M. Cicero, quos consuetudine sua sic sibi devinxit, ut
nemo iis perpetuo fuerit carior.

II. Pater mature decessit. Ipse adolescentulus propter
affinitatem P. Sulpicii, qui tribunus plebis interfectus est,
nou expers fuit illius periculi. Namque Anicia, Pomponii
consobrina, nupserat M. Servi0, fratri Sulpicii. Itaque in-
terfecto Sulpicio posteaquam vidit, Cinnano tumultu civi·
tatem esse perturbatam, neque sibi dari facultatem pro
dignitate vivendi, quin alterutram partem offenderet, dis-
sociatis animis civium, quum alii Sullanis, alii Cinnanis
faverent partibu83 idoneum tempus ratus studiis obse-
quendi suis, Athenas se contulit. Neque eo secius ado-
-lescentem Marium, hostem judicatum, juvit opibus suin

E 2

